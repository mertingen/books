## Osmanlı Toplumsal Düzeni - Taner Timur

Osmanlı İmparatorluğu'nun kuruluşundan yükseliş dönemine uzanan uzun fetih sürecini derin bir toplumsal ve sosyolojik evrim olarak anlatıyor. Taner Timur, göçebe Türkmen topluluklarının Sir-Derya ve Aral gölü kıyılarından başlayarak Anadolu'ya, oradan Balkanlar'a ve nihayet Avrupa'nın ortalarına doğru uzanan yürüyüşünü, bu yürüyüşün yarattığı toplumsal yapının nasıl şekillendiğini ayrıntılı biçimde inceliyor. Osmanlı'nın klasik döneminde merkeziyetçi bir imparatorluk olarak örgütlenişini, tımar sisteminin temel dayanağı olan toprak rejimini ve bu rejimin askeri sınıf ile reaya arasındaki ilişkiyi nasıl belirlediğini tarihsel materyalizm metoduyla analiz ediyor. Timur'a göre Osmanlı toplumu ne tam feodal ne de kapitalist öncesi bir "Asya tipi üretim tarzı" olarak görülebilir. Bunun yerine kendine özgü bir "ilkel feodalizm" veya "despotik-feodal" karışımı bir yapı sergiler.

Kitapta özellikle tımar sisteminin işleyişi çarpıcı örneklerle açıklanıyor. Timur, sipahinin toprağı doğrudan mülk edinmediğini, devletten "kullanım hakkı" aldığını ve bu hakkın karşılığında asker yetiştirmekle yükümlü olduğunu somut örneklerle anlatıyor. Bu düzenin, Batı'daki feodal lordların köylüleri üzerinde kurduğu kişisel bağımlılıktan farklı olarak, devletin mutlak egemenliğine dayandığını belirtmekte. Reaya'nın (köylülerin) vergileri üzerinden devletin finansmanı sağlandığı, ancak bu vergilerin keyfi değil, şer'i ve örfi kurallarla sınırlı tutulmaya çalışıldığı gösteriliyor. Taner Timur, bu yapının uzun süre istikrar sağlamasına rağmen 16. yüzyıl sonlarından itibaren bozulmaya başladığını, Celali isyanları gibi olayların tımar sisteminin çöküşüyle doğrudan bağlantılı olduğunu ayruca anlatıyor. Bu çöküşü sadece iç etkenlerle değil, dünya ekonomisindeki değişimlerle (Amerika'dan gelen değerli madenlerin yarattığı enflasyon gibi) ilişkilendirerek Osmanlı'nın evrimindeki özgün yanları unutmayarak tabii. Kitabın bir diğer güçlü yanı, Osmanlı toplumundaki zümreleşmeyi ve statü farklılıklarını ele alış biçimi. Ulema, askeri sınıf, tüccar ve esnaf gibi grupların her birinin ayrı bir "kast" benzeri yapı oluşturduğunu, ancak bunların Batı'daki gibi katılaşmış olmadığını savunuyor. Örneğin, devşirme sisteminin kökeni Balkanlar'dan alınan Hristiyan çocuklar üzerinden yeni bir elit yaratması, bu elitin zamanla Müslümanlaşarak yönetici sınıfın çekirdeğini oluşturması ayrıntılı biçimde tartışılıyor. Timur, bu düzenin "kutsal" bir denge üzerine kurulu olduğunu, padişahın hem siyasi hem dini otorite olarak üstün konumunu koruduğunu vurguluyor kitapta. Yine de bu dengenin bozulmasıyla birlikte, 17. ve 18. yüzyıllarda ayanların güçlenmesi gibi süreçlerin, klasik merkeziyetçi yapıyı nasıl zayıflattığını somut tarihsel gelişmeler üzerinden açıklamakta. Kitap boyunca Osmanlı'nın kendine has evrimini vurgulayarak, ne basitçe "Doğu despotizmi" ne de Avrupa feodalizmi kalıplarına indirgenemeyecek bir toplumsal formasyon olduğunu savunuyor.

