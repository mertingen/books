## Yabancılaşma - Bertell Ollman

Yabancılaşmayı anlamanın, kapitalizmin insan üzerindeki etkilerini çözümlemekte ne kadar önemli olduğunu vurguluyor. Marx’ın emek süreci, meta fetişizmi, üretici güçler ve üretim ilişkileri arasındaki çatışmanın insanı kendi emeğine, diğer insanlara ve doğaya yabancılaştırdığını çok iyi açıklıyor. Ollman, Marx’ın yabancılaşmayı nasıl tarihselleştirdiğini ve bu sürecin kapitalizmin mantığı içerisinde nasıl geliştiğini detaylı bir şekilde açıklıyor bu eser. Kitabın temel argümanı, yabancılaşmanın sadece felsefi bir terim değil, aynı zamanda kapitalist toplumların işleyişini anlamak için kritik bir araç olduğudur. Ollman, Marx’ın yabancılaşma kavramını dört ana boyutta inceliyor: insanın emeğine, üretim sürecine, kendisine ve diğer insanlara yabancılaşması. Bu dört boyut, insanın kapitalizm altında nasıl yalnızlaştığını ve kendi yarattığı şeylerle nasıl bir karşıtlık içerisine girdiğini açıklıyor. İnsanlar sadece emeklerine ve üretim süreçlerine yabancılaşmakla kalmaz, aynı zamanda kendilerine ve diğer insanlara da yabancı hale gelirler. Diyalektik yöntem, toplumsal olguların statik değil, sürekli bir değişim ve karşılıklı etkileşim içerisinde olduğunu gösterir. Ollman, yabancılaşmayı sadece tekil bir durum ya da sabit bir süreç olarak değil, üretim ilişkileriyle, toplumsal dinamiklerle ve tarihsel koşullarla iç içe geçen bir fenomen olarak açıklıyor.

Kitabın dikkat çeken diğer bölümlerinde Ollman, yabancılaşmanın kapitalist meta fetişizmi ile olan ilişkisini de derinlemesine inceliyor. Meta fetişizmi, insan ilişkilerinin nesneler aracılığıyla ifade edilmesi ve maddi ürünlerin insani ilişkilerden daha önemli hale gelmesidir. Bu süreçte insanlar, kendi aralarındaki ilişkileri değil, ürettikleri metaları yüceltir hale gelirler. Ollman, kapitalizmin insanların birbiriyle olan doğal bağlarını bu şekilde kopararak onları soyut ekonomik ilişkilere indirgediğini vurguluyor.

