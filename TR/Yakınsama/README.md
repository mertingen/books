## Yakınsama - Peter Watson

Kitabın temel amacı, farklı düşünsel, bilimsel alanların, bilimsel disiplinlerin birbirinden bağımsız değil, birbiriyle sürekli etkileşim içinde olduğunu ve bu etkileşimlerin yaşamın her yönünü kapsayan bir yakınsama yarattığını ortaya koymak. Watson, insanlık tarihindeki bu birleşmenin, dünyanın farklı bölgelerinde ortaya çıkan fikirlerin zamanla ortak bir insanlık bilinci oluşturduğunu ve hayatı anlama çabasının sadece bir medeniyetle sınırlı olmadığını vurguluyor. Kitap, özellikle Aydınlanma ve Sanayi Devrimi dönemlerinde, yaşamın bütünsel olarak nasıl ele alındığını derinlemesine analiz ediyor. Watson’a göre bu dönem, yakınsamanın en belirgin örneklerinden biri. Avrupa'nın bu dönemdeki ilerlemeleri, sadece Batı dünyasının değil, tüm insanlığın birikimi olarak görülmeli; çünkü bu gelişmeler, diğer medeniyetlerin düşünsel ve kültürel katkılarıyla zenginleşmiştir. Çeşitli bilimsel disiplinler, çok farklı başlangıçlarına rağmen, son 150 yıldır bir araya gelmekte, yakınlaşmakta ve kaynaşmaktadır. Fizik ve kimya, psikoloji ve biyoloji, genetik ve dilbilim arasında samimi bağlantılar keşfedildi. İşte bu kitapta da bilimlerin evren hakkında nasıl yavaş yavaş tek bir ezici, birbirine kenetlenen hikayeye dönüştüğünü yakalayan olağanüstü bir ana anlatı tanımlıyor bana göre.

1850'ler merkeze alınarak anlatıyor kitap bunları. Enerjinin korunumu fikri de Darwin'in evrim teorisi gibi o yüzyılda ortaya atılmıştır; her ikisi de bilimleri ileriye doğru fırlatmış ve disiplinler arasında hayal edilmemiş bağlantıları ve örtüşmeleri ortaya çıkarmıştır. Hikaye daha sonra her büyük buluştan ve büyük bilim adamından bir sonrakine geçerek alanlar arasında sıçrama yapıyor ve onları birbirine bağlıyor. On yıldan on yıla uzanan hikaye, kozmik bir dedektiflik hikayesi ya da dünyanın en büyük kod kırma çabası gibi ilerleyerek günümüze ulaşan her büyük bilimsel gelişmeyi yakalıyor.

Watson'ınki, her bir parçanın nasıl yerine oturduğunu ve her birinin "ortaya çıkan bir düzeni" nasıl ortaya çıkardığını ortaya koyan, bilim tarihine heyecan verici yeni bir yaklaşım. Yakınsama, Nobel Ödüllü fizikçi Steven Weinberg'in de ifade ettiği gibi, "Evrenle ilgili en derin şeydir." Watson'ın kapsamlı ve ufuk açıcı kitabı da tüm bilimsel çabalarımızın gerçekten de birliğe yaklaştığını savunuyor. Bilim insanlarının gözünden anlatılan, her bir keşif ve atılımın haritasını çıkaran bu kitap, evren hakkında şu anda ne bildiğimizi ve araştırmalarımızın nereye doğru gittiğini öğrenmenin sürükleyici bir yolu.