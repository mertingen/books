## İnsan Nasıl İnsan Oldu? - Mikhail İlin & Erich Segal

insanın tarih boyunca yaşadığı evrim sürecini akıcı bir anlatımla aktarıyor, adeta bir belgesel izler gibi hissettiriyor. Bu anlatım tarzını oldukça beğendim; kendimi adeta bir belgesel izler gibi buldum çoğu zaman. İnsan türlerini ve aralarındaki farkları okurken, kitabın içindeki benzetmelerle bu süreci son derece keyifli hale getirmişler. İnsanın bedensel evrimini anlatıyor, bu süreci güzel benzetmelerle avcı-toplayıcı yaşama kadar götürüyor. Yerleşik yaşama geçişle birlikte sosyoloji konuları da işlenmeye başlıyor ve tarım dönemiyle birlikte insanın ilk medeniyetlerine tanık oluyoruz. Eski medeniyetlerden, Mısırlılar'dan, Babilliler'den, İskitlilere kadar birçok dönemi inceliyorlar, bu bölümlerde insanın inanç sistemlerini ve tanrıları farklı açılardan ele alınıyor kitapta. Antik döneme geçiş yapıyor ve özellikle uzun olan bu bölümde Presokratik dönemi öyküsel bir anlatımla aktarıyorlar. Önemli filozofları, Herakleitos, Demokritos, Arşimet, Empedokles gibi isimleri, lise öğrencisinin bile rahatça anlayabileceği bir dille işliyorlar. Ardından, Kopernik ve Bruno gibi dönemin önemli düşünürlerine de değiniyor ve düşüncenin evrimini anlatıyor.


İnsanlığın tarih boyunca geçirdiği sosyal, kültürel, siyasi, ekonomik ve dini evrimi genel hatlarıyla ele alıyor. 1937'de kaleme alınmış olan kitap, eski bir tarih kitabıdır ve o dönemin bilgilerine dayanarak yazılmış. Materyalist bir bakış açısıyla yazılmış ve insanın dünyayı nasıl algıladığı, madde ve ruh arasındaki ilişki, bilim ile din arasındaki çatışmalar gibi konuları ele elmakta. Bu kitabın yazılma sürecine Maksim Gorki'nin önerisiyle başlamışlar. Yazarlar, taş devrinden günümüze kadar olan insanlık tarihindeki gelişimi incelerken, avcılık ve toplayıcılık dönemlerinden başlayarak insanın nasıl toplumlaşmaya ve kültürel olarak gelişmeye başladığını detaylı bir şekilde gösteriyorlar. İnsanların duygularını önce işaretlerle daha sonra dille nasıl ifade etmeye başladığını, mağaralardan evlere geçiş sürecini ve mağara resimlerinin günümüzde bazı kabilelerde hala devam eden törenlere nasıl bir benzerlik taşıdığını anlatmaktalar. Ardından tarım devrimi ve hayvan evcilleştirmenin nasıl gerçekleştiğini, bununla birlikte toplumda anaerkil yapıdan ataerkil düzene nasıl geçildiğini, zenginleşmeyle birlikte köleliğin ortaya çıkışını ve savaşın nasıl bir kâr aracı haline geldiğini inceliyorlar. İnsanlığın yazıyı keşfetmesi, eski uygarlıklarda felsefe ve bilim alanındaki çalışmaları da gözler önüne sermekteler ve bu öyküyü günümüze kadar uzattıkları için iyi bir başlangıç kitabı.


















