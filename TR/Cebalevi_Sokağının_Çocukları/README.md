## Cebelavi Sokağının Çocukları - Necib Mahfuz

İbrahimi dinler tarihinin metaforları tarzında yazılmış bir kitap. Cebalavi denilen kişi aslında tanrıyı simgeliyor. Sonra sırasıyla Adem, Musa, İsa ve Muhammed'in hikayelerine şahit oluyoruz. Kitabı gerçekten anlamak için kitapta işaret edilen kişilerin kimi, neyi, nasıl temsil ettiğini daha önceden bilmek gerek. 

Cebelavi -> Tanrı\
Edhem    -> Adem\
İdris    -> Şeytan (Cebelavi'ye ilk baş kaldırır ve Edhem'e itaat etmez)\
Umayma   -> Havva (edhem'e yasak olanı yaptırır)\
Hümam    -> Habil\
Kadri    -> Kabil\
Cebel    -> Musa\
Rıfat    -> İsa\
Kasım    -> Muhammed\
Çeteler  -> Krallıklar, İmparatorluklar, Devletler

Hatta bu yüzden kitap senelerce çoğu ülkede yasaklanmış. Mısır'da yaşayan bir yazar için toplum baskısı karşısında yazabileceği en cüretkar kitaplardan biri diyebilirim. Bu arada bildiğim kadarıyla da Necib Mahfuz, Nobel Edebiyat Ödülünü alan tek Arap kişiliktir. Kitabın konusunu inceleyecek olursak; Mukattam Çölü'nün kıyısında, adının verildiği sokakta, yüksek duvarların çevrelediği muhteşem konağında yaşayan kudretli Cebelavi, topraklarının ve mülklerinin idaresini beş oğlundan biri olan Edhem'e bırakır. Ancak Edhem'in babasına ihaneti, konaktan kovulmasıyla sonuçlanır. Cebelavi'nin oğulları ve torunlarından Cebel, Rıfat ve Kasım, ondan aldıkları işaretler ve manevi güçle, sokağın yönetimini ele geçirir, çetelerin elindeki yoksul halklarına yardımcı olmaya, barış sağlayıp adil bir düzen kurmaya çabalarlar. Amaçları aynı olsa da yolları farklıdır. Cebelavi'nin çocukları ve torunlarının hikâyeleri birbirine geçerek ilerler. Sokaktaki herkesin ve her şeyin sahibi olan, adı efsaneleşen Cebelavi'nin sırrını çözmeye çalışırken beklenmedik olaylara yol açan torunu Arif'in dönemi, bu tuhaf sokağın ve sakinlerinin hayatında farklı ama kalıcı bir sayfa açmaktadır. Ben çok beğendim aslında daha çok anlatılacak şey var. Kitabı eğer dinler tarihini bilerek okursanız daha keyifli oluyor. Keyifli okumalar.

