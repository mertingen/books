## İlk Filozoflar - George Thomson

Antik Yunan felsefesinin kökenlerini ve gelişimini incelemekle birlikte Sümer, Asur medeniyetlerinin mitoslarını, kültürlerini ve felsefelerini de ele alan bir eser. Yazar, okuyuculara antik felsefenin temellerini oluşturan ilk filozofların düşüncelerini anlamalarına yardımcı oluyor ama bu filozofların neden Anadolu ve Yunanistan topraklarında ortaya çıktığını eleştirel bir düşünceyle irdeliyor. Milet Okulu olarak adlandırılan Thales, Anaximander ve Anaximenes gibi önemli ön-Sokratik filozoflardan başlayarak antik Yunan felsefesinin erken dönemlerinin analizini yapmakta. Bu filozoflar, doğa felsefesiyle ilgilenen düşünürlerdi ve evrenin temelinde yatan ilk ilkeyi (arche) araştırıyorlardı. Thomson, bu erken dönem filozoflarının düşüncelerini, onların dönemlerindeki sosyal, kültürel ve entelektüel bağlamlarını incelemekte. Ayrıca, bu filozofların düşüncelerinin daha sonraki felsefi gelişimlere olan etkisini de ele alır. Kitap, antik Yunan düşüncesinin evrimini anlamak isteyenler için önemli bir kaynak kesinlikle.

Kitabı okurken özellikle notlar çıkarılarak bilinmeyen konular araştırılırsa herkesin anlayabileceği, dili gayet uygun bir kitap. Eskiçağ tarihine dair en kapsamlı araştırmalardan biri bu kitap ve özellikle sosyoloji alanında disiplinler arası çalışmalar için çığır açmış bir eser. George Thomson, etnoloji, arkeoloji, sosyoloji, dilbilim gibi farklı disiplinlerdeki derin bilgisini bir araya getirerek bu önemli eseri meydana getirdiğinden çok faydalı okuyucular için. Totemcilikten dini inançlara, kabile yaşamından devlet yapılarına, göçebeden yerleşik hayata kadar uzanan tarihsel süreç öğrenilebilir bu kitaptan. Bu süreçte, farklı Ege halklarının yaşam tarzları, kahramanlık çağı hanedanlıkları ve Homeros'un destanlarında anlattığı hikayeler gibi konular da detaylı bir şekilde inceleniyor.