## Karanlık Bir Dünyada Bilimin Mum Işığı - Carl Sagan

İslam inancına göre, Adem'den beri mecvut olan Tevhid Dini, İslam ile zirvesine erişmiştir. Allah, buyruklarını Adem'den itibaren seçtiği peygamberleri aracılığıyla insanlara bildirmiştir. Allah'ın Adem'den itibaren gönderdiği bu Tevhid dini zamanla, dejenerasyona uğrayarak asli özelliğini yitirmiş, ancak kullarına son derece merhametli olan Allah, bu buyruklarını zaman zaman seçtiği peygamberleri aracılığıyla yenilemiş, vahyine muhatap olan insanoğlunun idrakine göre dinini yeniden ihya etmiştir. Bu sebeple Adem'e gönderilen Tevhid dini kendisine Kitab ve Şeriat verilen Adem, Nuh, İbrahim, Musa, İsa gibi peygamberlerden, Muhammed'e kadar, zaman zaman Allah tarafından yeniden ihya edilerek devam etmiştir. Adem'den, Muhammed'e kadar gönderilen bu Tevhid dini aklın, nefsin, malın, neslin ve namusun korunmasına yönelik prensiplerin ortak olduğu görülür. Bu ilahi buyruklar, dini olma özelliği taşıyan hiçbir inanış, uygulama ve hareketin olmadığı topluluklara indirilmemiş, aksine dejenerasyona uğramış da olsa önceki Tevhid dininden kalan bir takım dini inanış, tören, ibadet ve davranışların, sonradan uydurulanlarla beraber içiçe kaynaşmış olarak hayatın her safasında yer aldığı toplumlara inmiştir.  Bu sebeple İslam'ın kendinden önceki tüm inanış, davranış ve kuralları, örf ve adetleri toptan kaldırdığını sanmak, insanın fıtri özelliklerini tanımamaktan ileri gelen sathi bir düşünce tarzı olsa gerekir. Kendinden öncekileri ilga etmediği gibi, körükörüne tasvib de etmemiştir.

İslam'ın benimsediği bazı uygulamaların hem Cahiliye döneminde, hem de Yahudilik ve Hristiyanlık'ta yer aldığını gördüğümüzde şaşırmamalıyız. Bu 3 büyük din de İbrahim'e ve onun Haniflik diye adlandırılan Tevhid dinine işaret eder. Ehl-i Kitap, İbrahim'i imanın babası saymaktadır. Bu yüzden Yahudilik, Hristiyanlık, Cahiliye devri ve İslam'da ortak olan prensiplerin kaynağını İbrahim'de ve onun dinin babası olduğuna dair ortak düşüncede aramalıyız. İslam'ın kendisinden önceki şeriatlara karşı tutumu ve bu tutumun nedenlerini iyi anlayabilmemiz, İbrahim'in Haniflik dini ile irtitabını bilmemize, İslam'ın tasarruflarında İbrahim'i bir mihenk taşı olarak aldığını kabul etmemize bağlıdır. Aksi takdirde, bu konuda, niyet ve yaklaşımlarımızda ne olursa olsun hatalara düşebiliriz.