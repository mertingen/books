## Çalınan Dikkat - Johann Hari

Kişisel gelişim kitaplarından ayrılarak dikkatin nasıl sistematik bir şekilde çalındığını ve günlük hayatımızın nasıl etkilendiğini ele alıyor. Johann Hari, başlıkta yer alan "Çalınan" kelimesinin seçilmesiyle, dikkatin kaybının bilinçsiz bir şekilde dış etkenler tarafından gerçekleştirildiğine vurgu yapar kesinlikle. Yaşamımızın pek çok yönünün aslında kontrol altında olmadığını, bir sistemin bizi yönlendirdiğini ve zamanımızın ne kadar değerli olduğunu örneklerle vurguluyor. Sistematik bir gücün, görünür ya da görünmez şekilde, kararlarımızı etkileyip zevklerimize müdahale ettiğini gösteriyor. Bu gücün, duygularımızı, düşüncelerimizi ve arzularımızı manipüle ederek bizi farklı kişiliklere sürüklediğini gösterir ve günlük hayatta attığımız adımların, aslında ne kadarının bilinçli olarak atıldığını sorgular ve bizi yönlendiren unsurların farkına varmamız gerektiğini öne sürer. Okuyucuya, kendi kararlarını almak, dikkatini yönetmek ve hayatını kontrol etmek konusunda bilinçli bir yaklaşım benimsemeyi öneriyor.

Yüzlerce konunun uzmanı ile görüşerek, dikkat dağınıklığıyla ilgili geniş bir yelpazede bilgi içeren oldukça başarılı bir eser ortaya koymuş. Dikkat dağınıklığına dair konuları ele alırken sadece uykudan kullanılan ilaçlara değil, aynı zamanda nörolojik ve çevresel etmenlere dair geniş bir perspektifi okuyuculara sunuyor. Her bir konu, yazarın birkaç farklı uzmana danışmasıyla derlenmiş bölümlerden oluşur, bu da konunun çok yönlü bir şekilde ele alınmasını sağlıyor, anlaşılır olmuş. Kişisel hikayelere yer verdiği gibi, kendi öznel tutumundan bağımsız bir şekilde yazmayı başarmış. Kitap, yalnızca uzman görüşlerine değil, aynı zamanda uluslararası birçok araştırma sonucuna da yer vererek bilimsel bir temele oturtuluyor. Sayfaları az olmasına rağmen etkileyici bir not alma deneyimi sunan bu kitabın, dikkat dağınıklığıyla ilgilenen herkes için değerli bir kaynak olduğunu söylemek mümkün. Bu nedenle, kesinlikle tavsiye edilen bir okuma olduğunu belirtmek isterim.