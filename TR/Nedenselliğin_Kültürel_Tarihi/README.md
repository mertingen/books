## Gençlerle Baş Başa Mitoloji - İsmail Gezgin

Batı düşüncesinde nedensellik fikrinin tarihsel dönüşümünü incelerken yalnızca felsefeye, bilime ya da tekil bir disipline odaklanmıyor; sanat, edebiyat, psikoloji, teknoloji ve günlük yaşam pratiklerini de sürece dahil ederek kültürel bir panorama çiziyor. Kern, nedenselliği bir soyut kavram olarak ele almanın ötesine geçerek onu tarihsel olarak yaşayan, biçim değiştiren, dönemin zihniyetine göre şekillenen bir düşünce modeli olarak görür ve gösteriyor bizlere. Örneğin, 19. yüzyılın sonundan 20. yüzyıl başına uzanan dönemde nedensellik anlayışının nasıl parçalandığını, belirli ve mutlak bir sebep-sonuç zincirinden, olasılıkların, ihtimallerin ve çoklu nedenlerin öne çıktığı daha belirsiz bir dünyaya geçildiğini anlatıyor. Bu geçişi sadece bilimsel teoriler üzerinden değil, Virginia Woolf'un bilinç akışı tekniğiyle yazdığı romanlarından Freud'un insan zihnine dair karmaşık modeline, Einstein'ın görelilik kuramından Bergson'un zaman anlayışına kadar geniş bir alanda örnekler vererek göstermekte.

Kitap, özellikle 1880-1930 dönemine yoğunlaşır çünkü Kern'e göre bu yıllar, nedenselliğin kültürel anlamda en çok sorgulandığı ve dönüştüğü bir evreyi temsil eder. Modernist edebiyatın zamana, mekana ve karakterin iç dünyasına getirdiği parçalı anlatım biçimi, bu dönemin nedensellik anlayışındaki değişimi birebir yansıtır. Marcel Proust'un hafıza ve zamanla ilgili deneyimleri, James Joyce'un zihinsel çağrışımlar zinciri, olayların düz bir çizgide ilerlemediği bir anlatı mantığıyla yazılmıştır. Kern, tüm bu örnekleri kullanarak, edebiyatın bile bir dönemin nedensellik modeliyle nasıl doğrudan ilişkili olduğunu gösterir. Artık dünyayı açıklamak için "şu oldu çünkü bu oldu" gibi basit bir zincir yetmez; insanlar nedenleri ararken çok daha karmaşık ilişkiler, görünmeyen etkiler ve zamanın esnekliğiyle karşılaşırlar. Kern'in kitabı aynı zamanda teknolojik değişimlerin de nedensellik anlayışını nasıl dönüştürdüğünü ele alır. Telgrafın icadıyla iletişimin hızlanması, zamanın ve mekanın algılanışını değiştirir; otomobil, uçak, elektrik gibi buluşlar ise insanın doğayla ilişkisini dönüştürür. Bu teknolojik sıçramalar, nedenselliğin doğrudan ve lineer bir ilişki olduğu fikrini sarsar. Bir olayın sonucu, artık coğrafi olarak çok daha uzaklarda, tahmin edilemez biçimlerde kendini gösterebilir. Mesela bir telgraf mesajı, savaşın başlamasına neden olabilir veya bir trenin gecikmesi, bir insanın hayatını tamamen değiştirebilir. Nedensellik artık rastlantı, hız, zamanlama gibi daha karmaşık öğeleri kapsar.

Kitap boyunca Freud'un psikanalizi de önemli bir yer tutar. Freud'a göre insanın bilinçdışı, davranışlarının nedenlerini belirleyen bilinmeyen bir bölgedir. Dolayısıyla birey kendi nedenlerini bilmeyebilir. Bu, klasik neden-sonuç anlayışına doğrudan bir meydan okumadır. Bir insanın yaptığı bir eylemin arkasında, o kişinin farkında bile olmadığı bastırılmış bir arzu ya da çocukluk anısı olabilir. Kern, bu noktada bilimin nesnel nedensellik modeli ile bireysel deneyimin öznel nedenselliği arasındaki gerilimi çok iyi gösterir. Freud'la birlikte, nedensellik içsel bir labirente dönüşür.

Nedenselliğin Kültürel Tarihi, bu karmaşık ve çok katmanlı süreci anlatırken belirli bir disiplinde sıkışıp kalmaz. Hem bilim tarihini hem edebiyatı hem psikolojiyi hem de günlük hayatın dönüşen mantığını birlikte ele alır. Kern'in temel iddiası şudur: Nedensellik yalnızca fiziksel dünyanın işleyişini açıklayan bir kavram değildir; aynı zamanda insanların dünyayı anlamlandırma biçimidir. Ve bu anlamlandırma biçimi tarih içinde değişir. Dünyaya hangi gözle bakıyorsak, nedenselliği de öyle kurarız. Modern zamanların en önemli kırılması da tam burada olur: Nedenler, artık tekil değildir; sonuçlar önceden tahmin edilemez; dünya, karmaşık, çok etkili, belirsiz bir yer haline gelir. Kern'in kitabı, bu dönüşümün kültürel tarihini ayrıntılı örneklerle ve büyük bir düşünsel açıklıkla ortaya koymakta.