## Nietzsche Ağladığında - Irvin D. Yalom

Irvin David Yalom, Nietzsche'nin hayatını ve düşüncelerini çözümleyerek, okuyucuya sunan bir felsefi roman kaleme almış. Nietzsche'nin gerçek yaşamından izler taşısa da, aslında hiç karşılaşmamış gibi görünen Nietzsche ve Breuer'in paralel bir evrende karşılaşıp birbirlerini psikoterapötik yöntemleriyle tedavi etmelerini konu ediyor. Breuer ile Nietzsche arasındaki diyaloglar, insanın içsel çıkmazları, anlam veremediği duyguları ve atlatamadığı takıntıları farklı bir perspektiften gözlemlemesine olanak tanıyor. Kitap, benim üzerimde bazı aydınlanmalar yaratmıştır psikoloji, psikanalizn üzerine ama yine de tabiki insan çevre koşullarına göre şekillenen bir varlık olduğundan bu konuların toplumu ve insanı anlamak için yeterli olduğunu düşünmüyorum. Romanda, karakter Lou Salome, Nietzsche'nin içinde bulunduğu yalnızlık, hastalık ve umutsuzluk durumuna karşı tek çare olarak gördüğü zengin ve saygın doktor Josef Breuer'ı anlatır. Bu durum, kitabın temelini oluşturuyor. Kitap, sorgulayıcı bir bakış açısı sunarak hayata dair birçok konuda kendimizle yüzleşmemizi teşvik ediyor ve farklı bakış açıları kazanmamıza katkıda bulunuyor. Aynı zamanda, Nietzsche'yi daha yakından tanımak isteyenler için önemli bir kaynak olarak öne çıkıyor.

Kitabın içeriğine daha yakından bakıldığında, asıl amacı Nietzsche'yi iyileştirmek olan doktor Breuer'un rollerinin bir noktadan sonra değişmesi ve danışan konumuna geçmesi, kitabı daha da ilginç hale getiriyor. Yani Nietzsche, doktor Breuer'un doktoru konumuna geçiyor ve ikili, birbirlerini felsefi ve psikolojik farklı stratejilerle tedavi etme aşamasında okurları harika bir serüvene sürüklüyor.






