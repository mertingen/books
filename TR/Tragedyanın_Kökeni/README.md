## Tragedyanın Kökeni - George Thomson

Aiskhylos ve Atina ilişkisi, sadece bir yazarın eserlerini değil, aynı zamanda Atina demokrasisinin ve Batı uygarlığının temellerini de içeren önemli bir araştırma konusu. George Thomson, Aiskhylos'un oyunlarını geleneksel eleştiri veya bilgi ölçütleriyle sınırlamanın mümkün olmadığını savunmakta bu kitapta. Aiskhylos'un trajedileri, Atina'nın toplumsal ve siyasal hayatının ayrılmaz bir parçası olduğundan ve ancak Atina'nın tarihsel bağlamı göz önüne alındığında tam olarak anlaşılabilir. Bu nedenle, kitabın asıl amacı Aiskhylos'u anlamak olsa da, inceleme Eski Yunan şiirinin tarihini, Yunan düşüncesindeki önemli unsurların gelişimini ve Yunan tragedyasının dini temellerini içeren geniş bir alanı kapsamaktadır. Thomson'ın bu kapsamlı çalışması, Eski Yunan uygarlığına tarihsel materyalizm ilkelerini uygulama yolunda önemli bir adım ve daha sonraki eserlerinde bu çalışmasını sürdürüyor.

Aiskhylos'un eserlerinin yanı sıra geniş bir kültürel ve tarihsel çerçeveyi ele alır; günümüzde dinlerin, klan ve fratriler zamanındaki totemcilik köklerini irdelemekte. Din, daha derin bir ibadet biçimini gerektiren üretim fazlasının varlığını sağlayan, azınlığın çoğunluğun sırtından geçinmesine olanak tanıyan bir olgudur. Başkanlık, seçime dayalı meşruiyetini yitirerek, soydan geçme bir liderlik haline dönüşür. Totemlere yönelen dua ve övgüler, totemin insan formunu alarak tanrısal bir nitelik kazanmasına yol açar. Bir toplum için lider neyse, tanrı da o toplumun tanrısıdır; bu nedenle tanrı, ideal bir liderin sahip olduğu tüm özelliklerle donatılır. Tanrıya, gerçek liderlere sunulan hizmetlere benzer törenlerle ibadet edilir. Bir Yunan atasözünde ifade edildiği gibi, armağanlar tanrılara ve yüce krallara sunulur. Tanrı kavramı, krallığın gerçekliğinin bir yansımasıdır, ancak insan bilincinde bu ilişki tersine çevrilir; kralın gücünün tanrıdan geldiğine inanılır ve kralın iradesi tanrının iradesi olarak kabul edilir. Dinsel sembolizm, hala tanrının kökeninde yatan hayvanların izlerini taşımaktadır. Totemin tanrıya dönüşmesiyle birlikte, totem töreninin yerini kurban töreni almıştır. Bu törenler genellikle bir şölenle başlardı; yani ilk kesilen et, klan üyeleriyle birlikte sofraya oturan klan tanrısına sunulurdu. Çünkü klan tanrısı, klan üyelerinin akrabasıydı ve klanın liderlerinin lideri olarak kabul edildiği için klan şefinden bile önde gelirdi. Tarım toplumlarında, ilk hasadın tanrıyı temsil eden şefe veya rahibeye sunulması da, ekinlerin bölüşüldüğü zamanlardan kalma bir gelenektir.