## Adem'in Dili - Derek Bickerton

İnsan dilinin kökenine dair yalnızca bir dilbilimci merakıyla değil, aynı zamanda bir evrimsel biyolog duyarlılığıyla yazılmış bir çalışma. Bickerton, dilin insanı insan yapan temel unsur olduğunu iddia etmekle kalmıyor; aynı zamanda bu dili doğrudan doğada gözlemleyebileceğimiz işaret sistemlerinden ve hayvan iletişim biçimlerinden ayıran özellikleri net bir şekilde ortaya koyuyor. Okurken sürekli şunu düşündürüyor: Düşünebilmemizin, planlayabilmemizin, hayal kurabilmemizin temelinde acaba dil mi var, varsa ne kadar etkili? Kitap, bu soruya çok güçlü bir "evet" cevabıyla geliyor. İnsanın lisanıe ile hayvan iletişim sistemleri arasındaki farkı da örneklerle açıklar. Örneğin arıların yön tayini dansı ya da primatların çığlıkları, belirli tepkilere yol açan işaret sistemleri olarak tanımlanır. Ancak bu sistemler zamansallık, soyutlama ve üretkenlik gibi özellikleri taşımadığından dolayı gerçek bir "lisan" sayılmaz. Bickerton'a göre, insan dili bu açıdan niteliksel bir sıçrama içerir: Geçmiş ve geleceği ifade edebilir, gerçek dışı senaryolar kurabilir ve sınırsız yeni anlamlar üretebilir. Bickerton'un hipotezlerinden biri de dilin evrimsel olarak, çevre hakkında bilgi taşıma ihtiyacıyla ortaya çıkmış olabileceğidir. Avcı-toplayıcı gruplar arasındaki iş birliği, özellikle gıda kaynaklarının paylaşımı ve konumlarının aktarılması gibi konularda gelişmiş bir temsil sistemine duyulan ihtiyaçla dilin ortaya çıkmasına zemin hazırlamıştır.


Lisanın yalnızca bir iletişim aracı değil, aynı zamanda düşünme, hayal kurma, zamanı algılama ve toplumsal iş birliği kurma yetilerini mümkün kılan evrimsel bir sıçrama olduğudur. Dil, doğuştan gelen bir zihinsel kapasitenin ürünü olarak, insanı diğer canlılardan ayıran temsil gücünü taşır; bu güç sayesinde insanlar yalnızca mevcut durumu değil, geçmişi ve geleceği de aktarabilir, gerçek olmayan senaryolar kurabilir ve karmaşık sosyal yapılar inşa edebilir. Bickerton’un pidgin ve kreol diller üzerinden gösterdiği üzere, bu yeti çocuklar tarafından doğal biçimde geliştirilebilir; bu da dilin öğrenilen değil, icat edilen bir sistem olduğunu ve insan beyninin dili yaratmaya programlandığını gösterir. Dili anlamanın insan zihninin doğasını ve evrimsel tarihini anlamak açısından kilit önemde olduğunu güçlü bir şekilde savunur.