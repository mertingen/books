## Neden, Nasıl Düşünürüz? - Jean-Pierre Changeux

Bir filozof ve bir sinirbilimci arasındaki bilimsel temellere dayalı bir diyaloğu konu alıyor. Kitap, etik, insan doğası ve beyin konularını ele alan bir tartışmanın yazılı bir versiyonunu sunuyor. İki bilim insanı arasındaki bu tartışma, bilim insanlarının nasıl bir konuyu ele aldıklarını ve insanlara ne gibi faydalar sağlayabileceğini gösteriyor. Kitapta, diğer düşünürlere ve bilim insanlarına sıkça göndermeler bulunuyor. Bu nedenle, kitabı okumak zorlayıcı olabilir. Eğer zihin felsefesiyle ve sosyoloji ile ilgili önceden okumalar yapmadıysanız, bu kitabı bir başlangıç olarak önermem. Ancak, konu hakkında bazı temel bilgilere sahip olanlar, kitaptan oldukça faydalanacaklarını düşünebilirler. Kitap, beyinle ilgili konularda diğer disiplinlerden de destek alarak, insanın kişiliği, düşüncesi ve dünya ile nasıl iletişim kurduğunu anlamaya çalışıyor. Bu, insan modelini indirgemeye çalışarak, etik ve ahlak kavramlarının ne tür koşullarda ortaya çıktığını ve bu kavramların neleri etkilediğini sıkı bir şekilde tartışıyor. Kitabın içeriğinden öğrendiğimiz sadece neden ve nasıl düşündüğümüz değil, aynı zamanda CHANGEUX ve RICOEUR'IN birbirlerine verdiği cevaplar, kullandıkları yöntemler, yaklaşımları ve genel diyalog reaksiyonları da aslında neden ve nasıl düşündüğümüze cevap veriyor. İki farklı disiplini temsil eden bu kişiler, diğer disiplinlere de aşina olmalarına rağmen oldukça zengin ve farklı bakış açıları sunabilen diyalogları benimsemişler.