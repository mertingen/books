## Aryanlar - Gordon Childe

Hint-Avrupa halklarının kökenlerini ve yayılma süreçlerini araştıran bir çalışma. 1926'da yayımlanan kitabında, Aryanlar'ın yazılış amacını şu şekilde açıklamakta: "Tarih öncesi dönemlerde Hint-Avrupa dillerinin dağılımını anlatmak için Aryan dil ve kültürünün beşik ülkeden daha önce Aryan olmayan bölgelere doğru taşındığı bir tür yayılma, göç, işgal ya da etki hipotezine başvurmalıyız. Bu yayılmanın izini sürmek, bu kitabın temel amacıdır." Günümüzde, Avrupa, Amerika ve Hindistan'da konuşulan dillerin büyük çoğunluğu Hint-Avrupa dil ailesine ait. Dilbilimciler, Aryan kökenli on bir dil grubunu teşhis etmişlerdir. Bu gruplar arasında Kelt dilleri, Germen dilleri (Flemenkçe, Almanca, İskandinav dilleri), İtalik diller (Latince'den sonra Fransızca, İspanyolca vb.), Yunanca, Slav dilleri, Farsça, Sanskritçe vb. bulunmakta. Bu topluluğun diğer kültürlere ve halklara olan etkilerini ve Hint-Avrupa dil ailesinin ve kültürel mirasının kökenlerini açıklamaya çalışıyor. Aryanlar tarih öncesi göçlerini ve yayılma hareketlerini incelerken, arkeolojik ve dilbilimsel kanıtları bir araya getirmekte.

Kitap, onların nereden geldiğini, nasıl bir toplum olduklarını ve nasıl yayıldıklarını araştırırken, Aryanlar'ın Avrupa ve Asya'daki etkileşimlerini ve diğer kültürlere olan katkılarını da ele almakta. Childe, arkeolojik ve dilbilimsel verileri kullanarak geçmişlerini aydınlatıyor ve Hint-Avrupa kültürlerinin ve dilinin kökenlerine dair önemli bir katkı sağlamakta.