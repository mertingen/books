## Hegel'den Önce Hegel'den Sonra - Tom Rockmore

 Hegel öncesi düşüncenin (başta Kant ve Fichte olmak üzere) Hegel'in felsefesini nasıl etkilediğini ve Hegel'in ardından gelen felsefi akımların nasıl şekillendiğini çok temiz bir dille anlatıyor. Hegel'in düşüncesini kapsamlı bir şekilde ele alırken, aynı zamanda onun çağdaşları üzerindeki etkilerini ve sonrasında gelen filozofların Hegel'e olan tepkilerini de inceliyor. Hegel'in düşüncesinin tarih içindeki yerini anlamak ve onun felsefi mirasının modern felsefeye nasıl yansıdığını anlamak isteyenler için önemli bir kaynak çünkü Tom Rockmore bu kitabı Hegel'i anlamak isteyen her türden insan için yazmış bu kitabı. Dili de oldukça anlaşılır. 

 Hegel, felsefenin uzun soluklu bir diyalog olduğuna inanmakta; bu diyalogda hakikat arayışı sürer ve felsefenin tüm önemli figürleri bu diyaloğun bir parçaşı. Kendi felsefi sistemini, bu tarihsel diyaloğun bir devamı olarak şekillendirmekte. Kant gibi öncü bir filozofun aksine, Hegel geçmişle kesin bir kopuş yerine, geçmişe hak vermenin gelecek için gerekliliğini savunur. Bu nedenle, Kant'ın getirdiği yeni felsefi şartlara uyum sağlar ve aynı zamanda felsefe tarihindeki yolculuğunu sürdürür. Hegel'in felsefesi, Platon'dan başlayarak devam eden eski felsefe geleneğine son veren bir anlamda bir son nokta gibidir. Marx, Nietzsche ve Kierkegaard gibi düşünürler, Hegel'den sonra bir çağın sona erdiğinin farkındadırlar ve bu nedenle kendilerine filozof demeyi tercih etmezler. Tom Rockmore, Hegel'i bu bağlamda ele alarak, yaşayan en önemli Hegel uzmanlarından biri olarak kabul edilir. Kitabı, Hegel'in felsefesine tarihsel bir giriş olarak değerlendirilir ve felsefi altyapısı olmayanlar için yazıldığı çok açık. Rockmore'un amacı, Hegel'in karmaşık bir filozof olarak algılanmasına meydan okuyarak onu anlaşılabilir kılmaktır ve benim açımdan bunu başarmıştır da.