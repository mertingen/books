## Tarih Öncesi Ege - George Thomson

İngiliz akademisyen George Thomson, ömrünü tarihöncesi Ege'nin derinliklerine inerek, toplumsal dokusunu, sanatsal ifadelerini ve felsefi zenginliklerini irdelemeye adamış. Uzun yıllar süren araştırmalarının ürünü olarak ortaya çıkan en dikkate değer eseri ise, iki ciltlik muazzam bir eser olan "Eski Yunan Toplumu Üstüne İncelemeler". Kitap, antik Yunan toplumunun kökenlerini ve evrimini inceleyen temel bir kaynak ve sosyal bilimlerde disiplinler arası bir bakış açısını ortaya koymakta açıkça. Yunan, Roma, günümüz Avrupa ve dünyasının ekonomik, kültürel, dinsel, sosyal şeklini belirleyen düşünürlerin yaşadığı toplumlar olan Akalar, İonlar, Dorlar, Minos Uygarlıkları hakkında da birçok bilgi barındırıyor. Tarihsel geçmişlerini bu kitap ile izlemek ve okumak etkileyici. 

George Thomson'ın bilgi birikimi ve derinlemesine analizi, etnoloji, arkeoloji, sosyoloji, ve dilbilim gibi çeşitli disiplinlerin bir sentezi niteliğinde. Totemcilikten dini pratiklere, kabile düzeninden merkezi devlet yapılarına kadar uzanan geniş bir yelpazede tarihsel süreçler detaylı bir şekilde ele alıyor. Ayrıca, Ege halklarının farklılıkları, kahramanlık çağındaki hanedanlıkların yükselişi ve Homeros'un destanları gibi konular da detaylı bir şekilde ele alınıyor. Tarihöncesi Ege’yi Celal Üster’in 1983 yılı Azra Erhat Çeviri Ödülü’ne değer görülen çevirisiyle okurlarla buluşuyor;

"Eğer her kitabın bize bir şeyler öğrettiği düşüncesi yanlış değilse, bugüne kadar okuduğum ve çevirdiklerim arasında en çok şey öğrendiğim kitapların başında Tarihöncesi Ege’nin geldiğini söyleyebilirim. Neler öğrendiğime gelince, özellikle Tunç Çağı’na tarihlenen dönemde Ege’de anaerkillik, toprağı kullanma hakkı, kentlerin gelişimi ve destanın doğuşundan Ege’nin ilkçağ toplumları, uygarlıkları ve kültürlerinin ekonomik gelişme temeli üstündeki oluşumu, yapısı ve evrimine kadar pek çok şey sayabilirim. Ama bu uçsuz bucaksız alanı derinliğine ve ayrıntılı bir incelemeyle gözler önüne seren Tarihöncesi Ege’den asıl öğrendiğim, bir konunun incelenmesinde çok farklı bilim dallarının birbirini zenginleştirmesidir."